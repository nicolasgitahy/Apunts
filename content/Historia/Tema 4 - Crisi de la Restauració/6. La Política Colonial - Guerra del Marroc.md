## Context Colonial Post-98
La guerra entre Espanya i els EUA de ==1898== havia posat fi al vell imperi colonial espanyol. A principis del segle XX, la presència espanyola a l'Àfrica es reduïa a:
*   Les places de sobirania de **Ceuta** i **Melilla**.
*   La colònia de **Río de Oro** (actual Sàhara Occidental).

## La formació del Protectorat
El govern espanyol, impulsat per l'exèrcit i la monarquia, va intentar formar un nou imperi colonial al Nord d'Àfrica.
**L'objectiu principal** era recuperar el **prestigi nacional** perdut després del Desastre del 98 i no quedar fora del repartiment colonial que feien les potències europees.

La intervenció es va legalitzar a través de dos acords internacionals:
> [!info] Marc diplomàtic
> *   **Conferència d'Algesires (==1906==):** Les potències europees reconeixen els interessos d'Espanya al nord d'Àfrica.
> *   **Tractat Hispanofrancès (==1912==):** S'estableix el **Protectorat Francoespanyol**.
>     *   **França:** Es queda la major part del territori (el més ric i pla).
>     *   **Espanya:** Rep la franja nord (**el Rif**), una zona muntanyosa, pobra i amb tribus indígenes molt hostils.

## La Guerra del Marroc (1909-1927)
L'ocupació efectiva del territori va ser extremadament difícil i va derivar en un conflicte bèl·lic llarg i sagnant.

> [!warning] Característiques del conflicte
> *   **Lentitud i dificultat:** La resistència de les tribus rifenyes va fer que la penetració fos molt lenta.
> *   **Cost humà i econòmic:** Va provocar milers de morts (soldats de lleva) i va suposar una despesa enorme per a l'Estat.
> *   **Impopularitat social:** Va ser una guerra rebutjada per les classes populars, que eren les que hi enviaven els fills (els rics pagaven per no anar-hi), provocant esclats socials com la Setmana Tràgica (1909).
> * **Interessos Polítics**: L'Exèrcit volia recuperar l'honor perdut i el rei buscava prestigi internacional.